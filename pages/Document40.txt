ሱዳን እና ኢትዮጵያ በንግድ የሚያገናኘው መንገድ ተከፈተ 
https://amharic.voanews.com/a/6668706.html

በግጭት ምክኒያት ለ25 ቀናት ዝግ ሆኖ የቆየው ሱዳን እና ኢትዮጵያ በንግድ የሚያገናኘው ገላባት መተማ ዩሃንስ መንገድ ዛሬ መከፈቱን የምዕራብ ጎንደር ዞን ዋና አስተዳዳሪ እና የአካባቢው ነዋሪዎች ገለፁ።
የሱዳን መንግሥት መንገዱን ከሦስት ቀናት በፊት መክፈቱን ማስታወቁን የገለፁት የምዕራብ ጎንደር ዞን አስተዳዳሪ ቢክስ ወርቄ በኢትዮጵያ በኩል ደግሞ ዛሬ መከፈቱን ተናግረዋል።
የመንገዱ መከፈት በሁለቱ ሀገራት መሃከል ያለውን ሰላማዊ ግንኙነት እንደሚያጠናክር እና ለንግድ እንቅስቃሴውም ጠቃሚ መሆኑን ተናግረዋል።
/ዝርዝር ዘገባውን ከተያያዘው ፋይል ይከታተሉ/
 
